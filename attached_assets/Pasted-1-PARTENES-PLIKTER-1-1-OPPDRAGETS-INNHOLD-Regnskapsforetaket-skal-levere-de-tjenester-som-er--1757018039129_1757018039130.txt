1. PARTENES PLIKTER
 1.1 
OPPDRAGETS INNHOLD
 Regnskapsforetaket skal levere de tjenester som er regulert i oppdragsavtalen. 
1.2 REGNSKAPSFORETAKETS PLIKTER
 Regnskapsforetaket skal utføre de tjenester som følger av oppdragsavtalen i samsvar 
med gjeldende lovgivning og god regnskapsføringsskikk (GRFS). 
Henvendelser fra Kunden skal besvares snarest mulig.
 1.3 KUNDENS PLIKTER
 Kunden skal lojalt medvirke til at Regnskapsforetaket får gjennomført oppdraget. 
Regnskapsmateriale som leveres til Regnskapsforetaket skal være fullstendig og relatere 
seg til virksomheten. 
. 
Dersom det ikke klart fremgår av regnskapsmaterialet hvordan det skal behandles, skal 
Kunden uoppfordret gi nødvendig tilleggsinformasjon. 
Kunden skal både før og under oppdraget informere Regnskapsforetaket om alle 
relevante forhold, herunder varsler og informasjon fra det offentlige som kan ha 
betydning for oppdraget. 
Kunden skal så snart regnskapet, rapporter, skattemeldinger mv. er gjort tilgjengelig, 
gjennomgå disse og gjøre Regnskapsforetaket oppmerksom på mulige feil og mangler. 
Henvendelser fra Regnskapsforetaket skal besvares snarest mulig.
 1.4 KOMMUNIKASJON OG DOKUMENTASJON
 Alle henvendelser skal rettes til partenes utpekte representanter jf. oppdragsavtalen pkt. 
4, eller medarbeidere som disse har utpekt, via den kommunikasjonsmåte som er avtalt.
 Begge parter skal sørge for forsvarlig kommunikasjon, oppbevaring og 
sikkerhetskopiering av dokumenter og annet materiale, som parten har ansvaret for og 
som er aktuelt for oppdraget.
 1.5 REGNSKAPSMATERIALE 
Dersom oppdraget innebærer at originalt regnskapsmateriale overlates til 
Regnskapsforetaket har Regnskapsforetaket kun ansvaret så lenge materialet etter 
avtalen skal befinne seg hos Regnskapsforetaket.
 Med mindre annet er avtalt skal Regnskapsforetaket tilbakelevere Kundens 
regnskapsmateriale innen seks måneder etter regnskapsårets slutt. 
Elektronisk dokumentasjon og spesifikasjoner skal overleveres/utleveres i et allment 
tilgjengelig format. Bokførte opplysninger som skal holdes elektronisk tilgjengelig 
utleveres etter Kundens valg i regnskapssystemets filformat eller standard dataformat for 
elektronisk regnskapsmateriale (SAF-T). 
Øvrig regnskapsmateriale overleveres på sitt opprinnelige medium. Originalt materiale på 
papir som er skannet overleveres kun elektronisk. 
Side 3 av 23
 Oppdragsavtale for regnskapsoppdrag | Regnskap Norge 2021
Etter opphør av oppdraget har Regnskapsforetaket plikt til å utlevere Kundens 
regnskapsmateriale, jf. punkt 3. Avstemmingsdokumentasjon utleveres på forespørsel fra 
Kunden. Regnskapsforetaket har krav på honorar etter medgått tid, samt betaling til 
eventuelle underleverandører, for konvertering og utlevering av regnskapsmateriale. 
Dersom ikke annet er avtalt skal Kunden straks overta regnskapsmaterialet ved opphør 
av oppdraget. Dersom Kunden ikke har overtatt regnskapsmateriale innen 90 dager etter 
skriftlig varsel fra Regnskapsforetaket, anses Kunden å ha oppgitt regnskapsmaterialet 
og sine rettigheter og plikter knyttet til dette. Kunden anses da å ha gitt samtykke til at 
Regnskapsforetaket uten ytterligere varsel kan makulere og slette alt regnskapsmateriell, 
inkl. sikkerhetskopier for Kundens regning og risiko. 
For perioden fra skriftlig varsel og frem til makulering og sletting finner sted, kan 
Regnskapsforetaket kreve betaling for eventuelle oppbevaringskostnader og 
lisenskostnader.
 1.6 TAUSHETSPLIKT
 Regnskapsforetakets taushetsplikt følger av regnskapsførerloven.  
Partene skal behandle informasjon som de blir kjent med ifm. oppdraget konfidensielt. 
Informasjonen skal ikke gjøres tilgjengelig for utenforstående uten samtykke fra den 
andre. 
Regnskapsforetaket har likevel rett til å gi opplysninger til Kundens revisor eller annen 
person som etter lovgivningen har personlig ansvar for Kundens regnskapsavleggelse. 
Taushetsplikten gjelder også etter at avtalen er opphørt. 
Regnskapsforetaket skal sørge for at underleverandører og medhjelpere som bistår med 
oppdraget pålegges tilsvarende taushetsplikt.
 2. FULLMAKT TIL REGNSKAPSFORETAKET 
Oppdragsansvarlig og daglig leder gis fullmakt til å innhente:
 ￿ Regnskapsopplysninger fra relevante tredjeparter, herunder 
reskontroopplysninger og bankkontoutskrifter. 
￿ Relevante opplysninger for utfylling av offentlige oppgaver, herunder laste ned 
elektroniske data til relevant programvare.
 Oppdragsansvarlig og daglig leder gis i tillegg, når det inngår som en del av oppdraget, 
fullmakt til å:
 ￿ Fylle ut og sende inn offentlige oppgaver via Altinn og annen innleveringsportal for 
de aktuelle oppgaveetatene. Dette inkluderer å signere oppgaver på vegne av 
Kunden. Slik signatur kan bare skje der Regnskapsforetaket mener at det ikke er i 
strid med god regnskapsførerskikk og foretaket ikke har grunn til å betvile 
oppgavens grunnlag eller riktighet. 
￿ Utlevere reskontroopplysninger til Kunden og Kundens leverandører.
 Ved signering på vegne av Kunden bekrefter fullmektigen at innsendte oppgaver 
stemmer med registrerte og dokumenterte opplysninger, og at opplysningene så langt 
fullmektigen kjenner til stemmer med de faktiske forhold. 
Oppdragsansvarlig og daglig leder har rett til å delegere alle forhold som er regulert i 
denne fullmakt videre til andre i Regnskapsforetaket ved skriftlig fullmakt. Kunden kan be 
om kopi av fullmakten.
 Fullmakten gjelder til oppdraget opphører eller skriftlig tilbakekalles. 
Side 4 av 23
 Oppdragsavtale for regnskapsoppdrag | Regnskap Norge 2021
3. EIENDOMSRETT
 Kunden har eiendomsrett til eget innlevert materiale. Kunden har også eiendomsrett til 
ferdigstilt og ikke-ferdigstilt regnskapsmateriale som Regnskapsforetaket har utarbeidet 
for Kunden. 
Regnskapsmateriale og annet som Regnskapsforetaket har utarbeidet som del av 
oppdraget har Regnskapsforetaket plikt til å utlevere med mindre reglene om 
tilbakeholdsrett kommer til anvendelse. 
Regnskapsforetaket beholder rettighetene til egne verktøy og metodegrunnlag. 
Regnskapsforetaket kan utnytte generell kunnskap (know-how) fra oppdraget forutsatt at 
dette ikke innebærer brudd på taushetsplikten eller god forretningsskikk.
 4. MISLIGHOLD
 4.1 HVA SOM ANSES SOM MISLIGHOLD
 Det foreligger mislighold dersom en av partene eller noen denne er ansvarlig for ikke 
oppfyller sine plikter etter avtalen og dette ikke skyldes forhold som den annen part er 
ansvarlig for, eller manglende leveranse skyldes lovlig leveransehindring (force majeure).
 Enhver feil eller misforståelse er ikke nødvendigvis avtalerettslig mislighold. Oppdraget 
krever et løpende og gjensidig samarbeid mellom partene, og vanlige 
lojalitetsforpliktelser mellom profesjonelle parter gjelder. Opprettinger og feilrettinger er 
en del av samarbeidet og anses i et normalt omfang ikke som mislighold. Det forutsettes 
at feil rettes så snart det er grunnlag for det. 
4.2 VARSLING OG REKLAMASJON VED MISLIGHOLD
 En part som mener at den andre parten misligholder må varsle motparten uten ugrunnet 
opphold etter at misligholdet ble oppdaget eller burde vært oppdaget. Reklamasjonen må 
være skriftlig og skal tydelig være merket "reklamasjon", samt angi hva misligholdet 
består i og hvilke misligholdsbeføyelser som påberopes. Misligholderen skal gis en rimelig 
frist til å bringe forholdet i orden før misligholdsbeføyelser iverksettes.
 4.3 KONSEKVENSER AV MISLIGHOLD
 4.3.1 TILBAKEHOLDSRETT
 Ved Kundens mislighold kan Regnskapsforetaket stanse arbeidet og/eller utøve 
tilbakeholdsrett i resultatet av oppdraget inntil misligholdet opphører. 
Regnskapsforetaket kan ikke utøve tilbakeholdsrett i regnskapsmateriale som er mottatt 
fra Kunden, selv om honorar for utført arbeid ikke er betalt. Det samme gjelder 
regnskapsmateriale utarbeidet av regnskapsforetaket som Kunden har betalt for.
 Kunden har risikoen for fristoversittelser som følge av sitt mislighold. Når Kundens 
mislighold opphører, kan Regnskapsforetaket mot tilleggshonorar velge å utføre 
oppdraget med økt innsats eller utover normal arbeidstid slik at fristoversittelser 
begrenses eller unngås. 
Ved Regnskapsforetakets mislighold kan Kunden holde betalingen tilbake, men ikke mer 
enn det som er nødvendig for å sikre Kundens krav som følge av misligholdet
 4.3.2 RETTING, OMLEVERING OG ØVRIGE MISLIGHOLDSBEFØYELSER 
Side 5 av 23
 Oppdragsavtale for regnskapsoppdrag | Regnskap Norge 2021
Ved mislighold har partene de ordinære kontraktsrettslige og lovregulerte 
misligholdsbeføyelser. Hvis Regnskapsforetakets leveranse er mangelfull, har 
Regnskapsforetaket således rett til å møte et krav om prisavslag, heving og/eller 
erstatning med krav om omlevering og retting. Kunden skal lojalt medvirke til dette. 
4.3.3 ERSTATNING I KONTRAKT
 En part kan kreve erstattet direkte tap iht. alminnelig kontraktsrettsrett.
 Som direkte tap regnes merkostnader ved dekningskjøp, tap som skyldes merarbeid og 
andre direkte kostnader i forbindelse med forsinkelse, mangel eller annet mislighold.
 Erstatning for indirekte tap kan ikke kreves. Indirekte tap omfatter, men er ikke 
begrenset til, tapt fortjeneste av enhver art, tapte besparelser og tap av data.
 5. VESENTLIG MISLIGHOLD 
5.1 HEVING
 Dersom en part vesentlig misligholder kan den andre parten heve hele eller deler av 
avtalen. Før heving gjennomføres må den hevende part redegjøre for misligholdet samt 
varsle om at heving påberopes. 
Regnskapsforetaket anses vesentlig å ha misligholdt avtalen dersom:
 ￿ Utførelse av oppdraget avviker vesentlig fra de regler som gjelder for de tjenester 
som Regnskapsforetaket etter oppdragsavtalen har påtatt seg å utføre.
 ￿ Regnskapsforetakets frist for levering ikke er overholdt, og det fortsatt ikke er 
levert innen en uke etter at skriftlig varsel er mottatt fra Kunden, og 
fristovertredelsen ikke skyldes forhold på Kundens side
 Kunden anses vesentlig å ha misligholdt avtalen dersom:
 ￿ Kunden ikke har betalt forfalt honorar med tillegg av renter innen 14 dager fra 
Regnskapsforetakets purring.
 ￿ Regnskapsforetaket ikke gis mulighet til å utføre oppdraget på en forsvarlig måte 
ved at det gis nødvendig dokumentasjon.
 ￿ Regnskapsforetaket blir forsøkt pålagt å utføre oppdraget i strid med lover og 
regler.
 Dersom en av partene urettmessig stenges ute av IT-systemet som brukes til oppdraget, 
eller det på annen måte hindres tilgang til IT-systemet regnes dette som vesentlig 
mislighold. 
Videre anses det som vesentlig mislighold dersom Kunden bevisst utfører registreringer 
mv. i systemet i strid med gjeldende regelverk. 
5.2 ØKONOMISKE KONSEKVENSER VED HEVING
 Ved heving kan den som hever avtalen ha krav på erstatning. 
Ved vesentlig mislighold fra Regnskapsforetaket kan Kunden ha rett til å kreve dekket de 
meromkostninger som påføres ved å måtte bytte til en ny regnskapsfører.
 Ved vesentlig mislighold fra Kunden, og Regnskapsforetaket hever avtalen, har 
Regnskapsforetaket krav på erstatning med minst tre ganger månedlig 
regnskapshonorar. Månedlig regnskapshonorar skal som hovedregel fastsettes til 
gjennomsnittlig månedshonorar for siste tolv måneder. Dersom honoraret for 
etterfølgende tre måneder ville blitt høyere enn gjennomsnittlig månedshonorar, skal 
dette legges til grunn for erstatningskravet.  
Side 6 av 23
 Oppdragsavtale for regnskapsoppdrag | Regnskap Norge 2021
6. ANSVARSBEGRENSNING
 Regnskapsforetaket er ikke ansvarlig for forhold utenfor Regnskapsforetakets kontroll. 
Regnskapsforetaket fraskriver seg ethvert ansvar for tap som skyldes Kunden eller 
tredjeparter.  
Regnskapsforetaket er uten ansvar, dersom regnskapet eller annen pliktig rapportering til 
det offentlige skulle bli feilaktig eller forsinket innlevert som følge av uriktig, mangelfull 
eller forsinket leveranse av regnskapsdokumentasjon eller annen informasjon fra Kunden 
eller tredjeparter.
 Ved felles bruk av IT-systemer er Regnskapsforetaket ikke ansvarlig for endringer, tillegg 
eller slettinger som gjøres av Kunden i IT-systemet. Dette omfatter også konsekvensene, 
dersom dette medfører feil eller forsinkelser i Kundens regnskap, pliktig 
regnskapsrapportering og andre offentlige oppgaver mv. 
Regnskapsforetaket fraskriver seg også ansvaret for feil eller mangler ved IT-systemet, 
kommunikasjonen, datasikkerhet, manglende vedlikehold, sikkerhetskopi, rekonstruksjon 
eller andre forhold som ikke er forårsaket av Regnskapsforetaket.
 Med mindre Regnskapsforetaket har utvist grov uaktsomhet eller forsett, er 
Regnskapsforetakets samlede økonomiske ansvar begrenset til 10 ganger årlig 
regnskapshonorar, oppad begrenset til 1 MNOK.
 7. ENDRINGER OG TILLEGGSOPPGAVER
 Hvis Regnskapsforetaket mener at oppdragets innhold eller omfang endres etter 
avtaleinngåelse, skal dette tas opp med Kunden hvis det er relevant.
 Endringer og tilleggsoppgaver skal avtales skriftlig. Ved endringer av mindre betydning er 
det tilstrekkelig at Regnskapsforetaket gir en ensidig skriftlig beskrivelse av endringen til 
Kunden. 
Regnskapsforetaket er ansvarlig for å holde oversikt over alle endringer og 
tilleggsoppgaver til oppdragsavtalen, og skal på forespørsel sende en Endringsoversikt. 
8. FORSIKRING
 Regnskapsforetaket skal ha profesjonsansvarsforsikring som dekker det avtalte 
regnskapsoppdraget. 
9. TILSYN
 Regnskapsforetaket er underlagt tilsyn og faglige kvalitetskontroller fra Finanstilsynet og 
bransjeorganisasjon.
 Kunden skal gi Regnskapsforetaket, Finanstilsynet og bransjeorganisasjon tilgang til 
relevant materiale og fullt innsyn i fysiske og elektroniske arkiv som dokumenterer 
regnskapsforetakets arbeid, herunder nødvendig tilgang til IT-systemene. 
10.KONKURS
 Hvis det åpnes gjeldsforhandlinger, akkord eller konkurs hos Kunden, eller Kunden blir 
insolvent, har Regnskapsforetaket rett til å heve avtalen med øyeblikkelig virkning, så 
fremt ikke annet følger av ufravikelig lov.
 11.OVERDRAGELSE AV RETTIGHETER OG PLIKTER
 Side 7 av 23
 Oppdragsavtale for regnskapsoppdrag | Regnskap Norge 2021
Regnskapsforetaket kan bare overdra sine avtalemessige rettigheter og plikter etter 
skriftlig samtykke fra Kunden. Samtykke kan ikke nektes uten saklig grunn. 
Retten til honorar etter denne avtalen kan likevel fritt overdras. 
12.OPPSIGELSE
 Partene kan si opp avtalen med tre måneders skriftlig varsel, regnet fra den første dagen 
i måneden etter meddelelsen. 
Partenes plikter løper uforandret i oppsigelsestiden. Kunden er derfor pliktig til å betale 
avtalt honorar i hele oppsigelsestiden. Dette gjelder uavhengig av om Kunden legger 
forholdene til rette for at Regnskapsforetaket kan levere de avtalte tjenester eller ikke. 
Dersom Kunden ikke bidrar til at Regnskapsforetaket kan levere de avtalte tjenester i 
oppsigelsestiden skal dette anses som vesentlig mislighold og gi rett på erstatning etter 
reglene i punkt 5.2.
 13.HVITVASKINGSLOVEN
 Kunden er informert om at Regnskapsforetaket er underlagt hvitvaskingsloven. 
Kunden har plikt til å informere Regnskapsforetaket om endringer som kan være av 
betydning for risikovurderingen etter hvitvaskingsloven.
 14.MOTSTRID
 Ved motstrid mellom Standard leveransevilkår og andre avtaler mellom Kunden og 
Regnskapsforetaket, skal andre avtaler gå foran når dette tydelig fremgår forutsatt at det 
avtalte ikke er i strid med lov, forskrift eller god regnskapsføringsskikk (GRFS).
 15.VERNETING
 Partenes rettigheter og plikter etter denne avtalen bestemmes i sin helhet av norsk rett. 
Regnskapsforetakets hjemting er avtalt verneting for alle tvister mellom 
Regnskapsforetaket og Kunden. 
